+++
title = "Offertövning"
date = "2023-05-11"
author = "Alex"
authorTwitter = "" #do not include @
cover = ""
tags = ["TE", "övningar"]
keywords = ["", ""]
description = ""
showFullContent = false
draft = true
+++

# Offert övning

### Mål med övningen
Få en färdig offert och nätverkstopologi till kund 

### Instruktion för övningen
Ni jobbar på nisse's data-företag som har fått en förfrågan från en firma som säljer elmaterial till elektriker. Företaget ska flytta in i ett nytt kontor och behöver uppgradera sin IT-lösning.<br><br>
Företaget vill ha ett IT-system till deras nya kontor med en server för att göra en domän för företaget. 10 stycken anställda finns och de behöver varsin bärbar samt stationär dator för enklare IT-uppgifter som excel och surf på webben. Företaget vet inte vad de vill ha för funktionalitet på servern men de behöver ett AD för sina användare, en databas för sina säljsystem (SQL) och en webbserver för deras hemsida. Företaget vill gärna att nisse's data ger förslag på andra bra funktioner till servern.<br><br>
Företaget har också en videoövervakningslösning som absolut inte får finnas åtkomligt från internet, detta måste läggas på ett eget VLAN.<br>
Det finns inga datauttag i nya kontoret men det finns en skrubb där det får plats ett data-ställ.<br>

### Vad ska ni göra
Gör ett Kalkylark där ni ställer upp alla kostnader för hårdvara, mjukvarulicenser, kablar och dataställ som krävs för att utföra uppgiften. Tänk också på hur lång tid kommer arbetet ta och vad blir kostnaden för detta. Timpris på nisse's data för en timme är 890 kronor. Det nya kontoret ligger 2 mil bort enkel resa så räkna in priser för att köra dit. 40 kronor per mil kostar det.<br>
Föreslå också lösningar och uppgraderingar för företaget, till exempel en UPS för att säkerställa säker drift av servern, hur mycket extra kostar detta. Räkna pris för hårdvara samt timpris för att sätta upp utrustningen.<br>
Skapa också ett textdokument där ni beskriver lösningen i text och varför företaget borde välja nisse's data som leverantör.<br>
Nisse's data har rabatt på hårdvara från HP och Cisco, så försök att hitta så mycket material som möjligt från dessa då ni har 20% rabatt på det materialet.


### Målet med övningen
När ni är klara med övningen skall ni lämna in:
 - Ett kalkylark med prisuppgifter på hårdvara och mjukvara, samt arbetstid och kostnader för transport. Här ska också finnas extra-tillägg.
 - Ett textdokument med beskrivning och pris för jobbet som ni kan lämna till kunden.
 - Ett packet-tracer projekt där ni har ritat upp det färdiga nätverket, som ni har som intern dokumentation kring hur ni har tänkt.